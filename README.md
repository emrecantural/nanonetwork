> Nano teknoloji alanındaki büyük büyüme ve ilerlemeyle birlikte, nano boyutta üretilen makineler arasındaki iletişim talebi doğal olarak ortaya çıkmıştır. Bir nano makine en temel fonksiyonel birim olarak kabul edilir. Bağımsız bir nano cihaz, sınırlı enerji, işleme ve iletişim aralığı ile oldukça sınırlıdır. Bu nedenle, nanonetwork iletişim ağı olmasının yanı sıra, iş birliği yapmak ve bilgi paylaşmak için bir yol sağlayarak nano cihazın yeteneklerini genişletir. Bu iş birliği ise nanonetwork ile büyük gruplardaki makineler arasındaki ağı kurmakla mümkündür. Biyomedikal, endüstriyel ve tüketici ürünleri kontrolleri, çevresel ve askeri alanlar ağırlıklı olmak üzere sınırsız bir çalışma alanına sahiptir. 

Bu araştırma çalışması, nanonetwork üzerinde gerçekleştirilmektedir. Çalışma ile öncelikle nanoteknoloji ve nanonetwork kavramlarının anlaşılması amaçlanmaktadır. Bu bağlamda araştırmanın temelini oluşturan nanonetwork kavramı tüm açılardan ele alınacaktır. Öncelikle, nano iletişim için iki ana alternatife, yani Terahertz Bandında Elektromanyetik İletişim ve Moleküler İletişim'e genel bir bakış sunulacaktır. Bunun yanında daha önce gerçekleştirilmiş makale ve araştırma raporları derinlemesine incelenecek ve gerekli kısımlar literatür kaynağı olarak özetlenecektir. Bu işlemler ile amaçlanan, daha önce oluşturulmuş disiplinler arası ve yeni ortaya çıkan alandaki araştırma konularını daha iyi anlamak ve nanonetwork için gelecekteki araştırmaların yolunu açmaktır. Ayrıca, araştırma tamamlandığında hayatımın her noktasında ilgimi çeken ve çalışma alanlarım içerisinde önemli yer tutan kablosuz iletişim konusunda yolumu belirlememde fayda sağlayacağına inanıyorum.

### 1.	Literatür Araştırması
Bu kısım, konuyla alakalı uzmanlaşmış veya uzmanlaşmaya çalışan insanların araştırmalarının incelenmesi doğrultusunda oluşturulmuştur. Bu araştırmaların araştırma başında yapılması ile araştırmanın yol haritasını oluşturması planlanmaktadır.

Akyıldız (2011), çalışmasında Terahertz Bandında Elektromanyetik İletişim ve Moleküler İletişim olmak üzere iki temel iletişim alternatifine genel bir bakış sunmuştur. Araştırmalarında özellikle belirtikleri gibi, ortaya çıkan bu alanlardaki halihazırda mevcut araştırma konularını derinlemesine inceleyerek yeni fikirler üzerinde düşündüler. Böylece, nano ağlarda gelecekteki araştırmacıların yolunu açtılar. Ayrıca, nano-makinelerin tasarımında ve üretiminde son teknolojiyi incelediler. Temel anlamda, nano ölçekte iletişim için farklı alternatifleri tartıştılar ve nano-ağlar için protokol tasarımındaki araştırma zorluklarını araştırmalarında anlattılar.

Ali (2016), gerçekleştirdiği çalışmalarını Internet of Nano-Things (IoNT) üzerinde gerçekleştirmiştir. Bu konuda, farklı ağ modellerini ve uygulama için mimari gereksinimleri özetlemişlerdir. IoNT'nin ana uygulamalarını ve bu teknolojinin sağlık hizmetlerinde uygulanmasında karşılaşılan önemli zorlukları vurguladılar. Ayrıca IoNT'nin katmanlı modelde yer alan katmanları içeren katman tabanlı ve katman tabanlı olmayan iki paradigmayı inceleyen iletişim ve ağ oluşturma konularını da ele aldılar. Ayrıca, iki model arasında bir karşılaştırma yaptılar ve her ikisinin de avantajlarını, dezavantajlarını tartıştılar. Tüm bu uygulamalara benzer olarak Chude-Okonkwo (2017) çalışmasını aynı konular ve aynı çalışma alanı üzerinde gerçekleştirmiştir.

Nakano (2014), makalesinde katmanlı moleküler iletişim mimarisinin geliştirilmesi üzerine tamamlamıştır. Araştırmada, moleküler iletişimin mimarinin her bir katmanda ele alınması gereken açık araştırma konularını tanımlamıştır. Ek olarak, katmanlı mimarinin bir moleküler iletişim uygulamasının tasarımına nasıl yardımcı olduğunu göstermek için nano-tıbbi bir uygulama olan hedefli ilaç dağıtımının tasarım örneğini sağlamışlardır.

Kuşçu (2015), teorik ve deneysel fikirleri inceleyerek nano boyutlu iletişimin temel prensiplerine ve tasarım gereksinimlerine odaklanmıştır. Bu konuda ayrıntılı bir mimari görünümünü sağlamıştır.  Bununla birlikte, Moleküler Nesnelerin İnterneti kavramı altında floroforların kendine özgü yetenekleri sayesinde imkan sağlanan ağ oluşturma fırsatlarına genel bir bakış sağladılar. Ayrıca, bu konuyla ilgili bazı muhtemel uygulamalar, teorik modelleme yaklaşımları, deneysel fırsatlar ve uygulama zorlukları hakkında ayrıntılara yer verildi.

Stelzner (2016), araştırmalarını vücut içi nano iletişim ve nesnelerin interneti üzerine gerçekleştirdiler.  Özellikle, Vücut Alanı Ağları (BAN) ve sonuçta ortaya çıkan araştırma zorluklarının IoNT'nin kombinasyonunu derinlemesine incelenmiştir. Tüm bunlara ek olarak, Fonksiyon Merkezli Ağ için bir konsept sağladılar ve bu zorluklarla başa çıkmak için değiştirilebilir nano boyutlu makinelerin belirli gruplarını ele alarak bir yaklaşım sundular. Nano makineleri üretmek için kullanılan teknolojiye ve hedeflenen uygulamaya bağlı olarak, nano ağlarda çeşitli iletişim paradigmaları kullanılabileceği noktasını araştırmalarında özellikle belirtiler.

### 2.	Nanoteknoloji
Nanoteknoloji esas olarak malzemelerin bir atom veya bir molekül tarafından işlenmesi, ayrılması, konsolidasyonu ve deformasyonundan oluşur. Fizik dalında Nobel ödüllü Richard Feynman, 1959'da “Aşağıda Bir Sürü Yer Var” başlıklı konuşmasında, atomların ve moleküllerin manipülasyonunun nasıl daha işlevsel ve güçlü insan yapımı cihazlara yol açacağını konusundan ilk kez bahsedildi. Feynman konuşmasına tamamen işlevsel, atomik olarak hassas nano cihazlar üretebilen milyarlarca küçük fabrikalardan bahsetti. Tüm bu konuşması ve bahsettiği konular ile Richard Feynman nano boyutlu teknolojinin doğuşuna öncülük etmiştir.

Daha sonra, 1980'lerde, Feynman'ın küçük fabrikalar kullanarak nano cihaz oluşturma vizyonunu alan ve bilgisayarla kendilerini kopyalayabilecekleri fikrini ekleyen K. Eric Drexler tarafından çok daha derinlemesine araştırıldı. Bununla birlikte, moleküler ölçekte ilk basit yapılar elde edildiğinde, nanoteknolojiyi çevreleyen faaliyetler yavaş yavaş ivmelenmeye başladı. 

Nanoteknolojinin birçok alanı ve amacı bulunmaktadır. En çok odaklandığı nokta ise nano ölçekli bileşenlerden oluşan ve nano düzeyde basit görevleri yerine getirebilen entegre işlevsel bir ekosistemin oluşturulmasıdır. Bu ekosistemi oluşturmanın ve güçlü kılmanın mümkün olması durumu ise bu cihazların sürekli iletişim halinde olması ile mümkündür. Bu durum ise nanonetwork sistemlerin gerekliliğini ve önemini ortaya çıkarmaktadır.
### 3.	Nanonetwork 
Nanonetworking, nano ölçekte nano cihazlar arasındaki iletişim çalışmasıdır. Nanonetworking tıbbi, endüstriyel, çevresel ve askeri alanlardaki farklı uygulamalar için yeni çözümler sunar. Nanonetworking birkaç nanomakinenin birbirine bağlı olmasına dayanmaktadır. Bu teknoloji nano ölçekli bir ağ yapısıdır. Veri depolama, hesaplama, çalıştırma ve algılama gibi basit ve temel görevleri yerine getirebilirler. Nanonetwork, veri veya bilgileri paylaşmalarını, koordine etmelerini ve kaynaştırmalarını sağlayarak, tekli nano makinelerin kapasitelerini hem çalışma aralığı hem de karmaşıklık açısından büyütmeye dayanır. Nanonetworks, çevresel araştırma, biyomedikal alan, endüstriyel ve askeri teknoloji gibi çeşitli alanlarda nanoteknolojinin yeni kullanımlarını güçlendirmektedir.
Nanoteknoloji, bir ila birkaç yüz nanometre arasında değişen bir ölçekte cihazların geliştirilmesini mümkün kılmaktadır. Nanonetwork ‘ün, yani nano ölçekli cihazların birbirine bağlanmasının, tek bir nano makinenin, iş birliği yapmalarına ve bilgi paylaşmalarına izin vererek yeteneklerini artırması beklenmektedir. Geleneksel iletişim teknolojileri, esas olarak mevcut vericilerin, alıcıların ve ek işleme bileşenlerinin boyutu ve güç tüketimi nedeniyle nanonetwork için doğrudan uygun değildir. Bütün bunlar, nano alıcı-vericiler, nano ölçekli kanal modelleri ve nano ağlar için protokoller ve mimariler gibi yeni çözümler gerektiren yeni bir iletişim paradigmasını tanımlar. İlk olarak, son teknoloji nano-ağ senaryolarının daha iyi anlaşılması için nanonetwork iletişim yolları ayrıntılı olarak sunulacaktır. Nanoteknoloji iletişim yaklaşımları için moleküler iletişime veya elektromanyetik iletişime dayanan iki ana iletişim süreci vardır

#### I.	Moleküler Haberleşme
Moleküler haberleşme nano boyutta tasarlanmış makinelerin birbirleriyle haberleşmelerini çevrelerine molekül salgılamaları sayesinde olanaklı kılan haberleşme paradigmasıdır. Koku, tat, ışık veya herhangi bir kimyasal durum gibi moleküler bilgiyi paylaşmak için bir bölgeye dağılmış ve moleküler haberleşme kullanan belli sayıda nanomakine, nanonetwork olarak öngörülebilir. Mikro boyutta elle aldığımızda, bakteri gibi tek hücreli canlıların aralarında gerçekleştirdikleri mesaj alışverişi dünyadaki en eski haberleşme yöntemlerinden biri olan moleküler haberleşmeye dayanmaktadır. 

Bu haberleşmede, mesajlar özel moleküller aracılığıyla alıcıya iletilir ve yorumlanır. Bir bakteri topluluğunu ele alalım. Bu toplulukta yer alan bakteriler, diğer bakterileri algılayabilmek adına orada var olduğunu belirten sinyalleşme molekülleri gönderir. Algılanan bu moleküllerin konsantrasyon seviyesine bağlı olarak, bakteri topluluğunda yeterli sayıda bakteri olup olmadığına karar verilir. Bu durum literatürde “quorum sensing” olarak geçmektedir. Buna ek olarak, insan vücudunda da aynı işleyiş tarzı mevcuttur. Vücudumuzda bulunan hücreler arasında hücrelerin organize olarak doku oluşturması, hormonel sinyalleşme molekülleriyle vücudun farklı bölgelerindeki organlara bilgi gönderilmesi ile mümkündür. Yani insan vücudu içerisinde de hücre boyutunda iletişim mevcuttur [1,2].

Biyo alanda nanoteknolojinin gelişmesiyle birlikte hücresel düzeyde iletişimin incelenmesi ve anlaşılması özellikle önem kazanmıştır. Bu alanda basit görevleri yerine getirebilen nanorobot ve genetiği değiştirilmiş hücreler gibi mikroskopik ölçekteki biyolojik makinelerin üretimi en çok üzerinde durulan noktadır.  Henüz ticari boyutta bir uygulaması olmasa da, laboratuvar ortamında geliştirilmeye devam edilen bu nanomakinelerin en önemli uygulama alanının insan vücudu içindeki ilaç dağıtımı, kanser tedavisi ve sağlık göstergelerinin izlenmesi gibi uygulamalar olacağı öngörülmektedir [3]. 

Bu haberleşme türü beraberinde nanonetwork kavramını da doğurmaktadır. Bir nanomakinenin kapasitesi kısıtlı olduğundan insan vücudu içine bir nanomakine sürüsü olarak zerk edilmesi gerekmektedir. Bu sürüde dikkat edilmesi gereken konu ise sağlıklı hücrelere zarar vermeden, kanserli hücreleri yok etmek veya ilaç dağıtmak gibi uygulamaları oldukça karmaşık bir yapıya sahip insan vücududur. Böylesi bir durumun üstesinden gelinebilmesi, nanomakinelerin bir nanonetwork halinde çalışması ile mümkündür. Nanomakineler düzeyinde moleküler iletişim Şekil 3.1’de görselleştirilmiştir [1,3]. 

 ![](https://user-images.githubusercontent.com/46966075/86845803-b022be00-c0b2-11ea-8b76-2a231854aaaa.png)
- Şekil 3.1: İki Nokta Arasındaki Moleküler Nanonetwork
     (Görsel 13 numaralı kaynaktan alınmıştır.)

Moleküler haberleşme konusu 2005 yılından itibaren haberleşme mühendisliğinin de ilgi alanına girmiş bulunmaktadır. Haberleşme alanında gerçekleştirilen çalışmalar bu konu üzerinde ağırlık kazanmaktadır. Vücut içi uygulamalar için en uygun nanonetwork mimarileri nedir ve nasıl uygulanabilir konusu özellikle incelenmektedir.  Haberleşme üzerinde çalışan mühendislerin genel bakış açısı, haberleşme/ağ sistemine uygun çözümler geliştirilmesini sağlıyor. Tüm bu çalışmalarda moleküllerin yayılma ve bilgi ulaştırma davranışları mevcut haberleşme, bilgi ve ağ kuramı çerçevesinde ele alınarak irdeleniyor. Bu araştırmalar biyoloji, kimya ve mühendislik ve benzeri birçok farklı disiplinlerin ortak bilgi birikimi ile ilerliyor [4].

#### II.	Elektromanyetik İletişim
Elektromanyetik düzeyde iletişim, elektromanyetik radyasyonun alınması ve iletilmesi ile gerçekleşir. Bu durumun sağlanması için nanomalzemeye ihtiyaç duyulur.  Bu tür iletişimlerde iki şekilde iletişimin sağlanması özellikle dikkat çekmektedir. Bunlardan ilki, nano radyo yardımıyla bir elektromanyetik dalga demodüle etme ve alma olasılığının, diğer bir tabirle frekans veya genlik modülasyonuna sahip bir dalganın kodunu çözebilecek kabiliyette elektromekanik olarak rezonanslı bir karbon nanotüpün deneysel olarak gösterilmesidir. İkincisinde ise grafen bazlı nano antenler terahertz bandında potansiyel elektromanyetik radyatörler olarak gözlenmiştir [5].

Terahertz (THz) dalgaları elektromanyetik spektrumunda genellikle 0.1 ile 10 THz aralığında değişen, limitleri tam olarak belirlenememiş elektromanyetik dalgalardır. Genel olarak, T-ışınları, Tışık, T-lux, THz olarak da karşımıza çıkabilmektedir. THz dalgaları elektromanyetik spektrumundaki yerine rağmen, fazla keşfedilmemiş yeniliklere ve yeni araştırma alanlarına açık bir bant aralığıdır. THz dalgaları hemen hemen her maddeden belli bir derecede geçebilmektedir. Ancak, su ve metalde THz dalgaların emilimi kat ve kat azalmaktadır. THz dalgaları belli frekanslarda geçtiği moleküllerin titreşmesine neden olur. Titreşen moleküller THz dalgaların geçmesini zorlaştırır. Bu nedenle, THz dalgaların iletişim mesafesini artırabilmek için THz dalgalarının uygulandığı maddenin titreşimsiz frekans aralığı araştırmalı yani geçiş pencereleri bulunmalıdır. THZ dalgalarının birçok kullanım alanı vardır. Sadece kablosuz iletişimde değil aynı zamanda görüntüleme teknolojilerinde, savunma sanayinde, nesnelerin internetinde, nano telsiz ağlarının haberleşmesi gibi yeni teknolojilerin önünün açılmasına olanak sağlamaktadır [6]. 

Şekil 3.2’de THz dalgaları elektromanyetik spektrumun üzerinde gösterilmiştir. Aynı zamanda, görüntüleme teknolojisinde kullanılan THz dalgaları X-ışınlarına nazaran daha az zararlıdır. Bunun nedeni, THz dalgalarının dokuları iyonize etmemesidir. Bu özelliği sayesinde anlık görüntülemede ya da diğer röntgen işlemlerinde kullanılmaktadır. 

  ![](https://user-images.githubusercontent.com/46966075/86845809-b153eb00-c0b2-11ea-97cc-838d06ed16a9.png)

- Şekil 3.2: THz Dalgalarının Elektromanyetik Spektrumunda Gösterilmesi
                                  (Görsel 15 numaralı kaynaktan alınmıştır.)

THz iletişimi, kablosuz iletişimin hızına artan talebi karşılamak için daha fazla ilgi ve beklenti kazanmıştır. Bu alandaki çalışmalar, THz boşluğunda odaklanmıştır. Çünkü, yüksek taşıma frekansları, görülmemiş kanal kapasitelerine ulaşılması noktasını vaat etmektedir. THz’in, THz görüntüleme, THz spektroskopi, microelektro-mekanik sistemler (MEMS), THz iletişimi vb. sayısız uygulama alanı bulunmaktadır. Bu araştırma özelinde ise önemli nokta kablosuz iletişimin en çok kullanıldığı ortam olan hava ortamının nano boyutta analizinde kullanım imkanıdır. [7].

### 3.1.	Önerilen Tasarım Mimarisi
Nanonetwork mimari olarak beş katmanda (Şekil 3.3) irdelenmektedir. İlki nano-network katmanıdır. Bu katman, fiziksel nano aygıtları içeren fiziksel katmanı temsil eder.  İkinci katman SDN katmanıdır. Bu katman nano aygıtlar arasında akıllı veri dağıtımından sorumlu olan katmandır. 

 ![](https://user-images.githubusercontent.com/46966075/86845810-b2851800-c0b2-11ea-9b82-e7ee2e9e95f1.png)
- Şekil 3.3: Nanonetwork Mimarisi Katmanları

Üçüncüsü katman Nesnelerin İnterneti (IoT) katmanıdır. Bu katman, veri sağlama ve yönetmeden katmandır.  Dördüncü katman, adresleme ve yerel hesaplamalardan sorumlu olan Fog Computing katmanıdır. Beşinci ve son katman ise NFV katmanıdır. Bu katman, küresel hesaplamalar ve karar verme sürecinden sorumludur. Tüm bu katmanlar arası iletişim Şekil 3.4’te şematiğe dökülmüştür.
 
 ![](https://user-images.githubusercontent.com/46966075/86845812-b31dae80-c0b2-11ea-8aa7-899f2d9f36ef.png)

- Şekil 3.4: Nanonetwork Mimari Şeması
### 3.2.	Nanonetwork Uygulama Alanları
Nanonetwork için potansiyel uygulama alanı neredeyse sınırsızdır. Hemen her alanda kullanılabilir, mükemmel seviyede gelişmiş bir teknolojidir. Bununla birlikte üzerinde çalışılan ana uygulama alanları mevcuttur. Biyoloji bilimi alanında geliştirilen uygulamalar bu alanların başta gelmektedir. Bununla birlikte, endüstriyel alanda, çevresel alanda ve askeri alanda oldukça önemli görevlerde yer almaktadır.

#### 3.2.1.	Biyoloji Bilimi Alanında Uygulamalar
Nano makinelerin en acil kullanımları biyomedikal alanındadır. Vücut içi sağlık izleme ve ilaç verme sistemleri, bağışıklık sistemi destek mekanizmaları ve yapay biyo-hibrit implantlar nanonetwork özelinde hayati önem taşımaktadır. Özellikle kanser ve benzeri insan hayatını tehlikeye atan problemlerin çözümünde nanonetwork tabanlı nano boyutlu çalışmalar hayati önem taşımaktadır. Bu durum Şekil 3.5’te şematiğe dökülmüştür.
 
 ![](https://user-images.githubusercontent.com/46966075/86845814-b3b64500-c0b2-11ea-84c7-e002567435bb.png)

- Şekil 3.5: Biyoloji Biliminde Nanonetwork (Görsel 16 numaralı kaynaktan alınmıştır.

Şekilde verilen biyolojik nanonetwork örneğinde a ile belirtilen kısım bakteriler arasındaki nanonetwork iletişimi ifade etmektedir. Pasif ve aktif taşıma, küçük ölçekli ağlarda bilgi alışverişi için uygundur. Bununla birlikte, büyük ölçekli nanonetworkler için, sensörler ve çoklu flagella motorları ile kendiliğinden çalışan bakterilere dayanan iletişim, en umut verici yaklaşımlardan biri olarak kabul edilir. Şekilde b olarak verilen kısımda ise kanser hücreleri üzerinde uygulanan nanonetwork iletişimi gösterilmiştir. Bu görsel, halihazırda üzerinde çok durulan ilaç verme sistemini temsil etmektedir. Bu sistemde kanser hücrelerinin çevreye bıraktığı çeşitli kimyasallar üzerinden çalışma gerçekleştirilir. Buna bağlı olarak nanonetwork iletişimi gerçekleştiren bakteriler için bu kimyasallar çekici durumundadır. Tüm bu sistemlerin kullanılması ile kemo-çekici olarak görev yapan ilaç verme sistem oluşturulmuştur.

### 3.2.2.	Çevresel Alanda Uygulamalar
Nanonetwork, doğa içerisinde her noktada mevcut ve mümkündür. Bu nedenle, doğada bu teknolojinin kullanılmasıyla çözülen birçok problem vardır. Çevresel alanda nanonetwork uygulamaları şu şekilde örneklenebilir:
#### a)	Biyodegradasyon:
Biyodegradasyon, bir çevre kirleticisini ortamdan uzaklaştırmak için bakteri, fungus, alg ve bitki organizmaların çeşitli zararlı kimyasal bileşikleri parçalayıp mineral haline getirilmesi işlemidir. Tüm bu işlem adımları nano boyutta ve iletişim halinde gerçekleşmektedir. [8].
İşte böylesi bir durumda çöplüklerdeki biyodegradasyon sürecine yardımcı olacak nanonetwork sistemi geliştirilmesi oldukça kullanışlıdır. Böylece, farklı malzemelerin algılanarak etiketlenmesi nano boyutta sağlanmış olur. 
#### b)	Biyoçeşitlilik ve hayvan kontrolü: 
Nanonetwork, hayvanlarla etkileşime girmek ve belirli bölgelerdeki varlıklarını kontrol etmek için de kullanılır. Bu durum, nano boyutta gerçekleşen iletişimlerin yakalanması ve yönlendirilmesi ile mümkündür. 
c)	Hava kirliliği kontrolü: 
Elektromanyetik iletişim anlatılırken değinilen en önemli kodu hava içerisinde bulunan nano mesajların kullanılabilir olmasıydı. Havayı okuyabilmek adına, içerisinde bulundurduğu nano boyutlu bileşenleri incelemek yeterli olmaktadır. Böylesi bir durumda, nano filtreler, zararlı maddeleri gidererek hava kalitesini artırmak ve hava içeriğindeki gazları ölçmek gibi birçok alanda nanonetwork kendisine yer bulmaktadır.
### 3.2.3.	Endüstriyel Alanda Uygulamalar
Nanonetwork, yeni malzemelerin geliştirilmesi, prosedürler ve kalite kontrol stratejileri ile endüstriyel alanda destek görevindedir. Nano teknolojik malzeme ve kumaşların geliştirilmesi ile üretilmiş ürünleri duymayan yok denecek kadar azdır. Böylesi bir alanda yeni üretim süreçleri ve dağıtılmış kalite kontrol prosedürleri için nano boyutlu çalışmalar hayati önem taşımaktadır. Üretilen ürün ile nano boyutta iletişime geçilmeli ve her noktası dinlenmelidir. Ayrıca gıda ve su kalitesi kontrol sistemleri de bu teknolojinin tercih edildiği noktalar arasındadır.
### 3.2.4.	Askeri Alanda Uygulamalar
Nanonetwork sistemlerin en çok kullanıldığı alanların başında askeri alan gelmektedir. Her teknolojinin gelişiminde oynadığı rol kadar, nanonetwork için de askeri çalışmaların katkısı büyüktür.  Burada en önemli nokta güvenlik güçlerinin sağlığı ve durumudur. Bu nedenle, anlık olarak vücutlarından bilgi akışı sağlanmalıdır. 

Bu durumu en iyi anlayabilmemizi sağlayacak görsel Şekil 3.6’da verilmiştir. Aslında bu görsel nanonetwork çalışmalarının özeti gibidir. 
 
 ![](https://user-images.githubusercontent.com/46966075/86845818-b44edb80-c0b2-11ea-9644-94604bbacd02.png)

- Şekil 3.6: Nanonetwork Uygulaması

Görselden de anlaşılabileceği gibi oluşturulan sistem insan vücuduyla entegre çalışmaktadır. Nano boyutta insan vücudunu dinlemekte ve iletişime geçmektedir. Bu iletişim kayda alınmakta ve izlenmektedir. Böylece, elde edilen sonuçlar ışığında kararlar ve çalışmalar ortaya çıkmaktadır. Askeri alanda kullanılan en önemli sistemlerin başında akıllı teçhizatlar gelmektedir. Şekil 3.7 de verilen sistem halihazırda kullanılmaktadır.
 
 ![](https://user-images.githubusercontent.com/46966075/86845820-b44edb80-c0b2-11ea-8314-6172ba2b85b8.png)

- Şekil 3.7: Akıllı Teçhizatlar

Kullanılan sistem sahada yer alan askerin tüm sistemleri ile entegre halde çalışmaktadır. Görüntü, ses ve hayati fonksiyon gibi tüm değerler anlık takip edilmektedir. Özellikle vücudunun dinlenmesi konusu hayati önem taşımaktadır. Anlık nabız sayısından nefes sıklığına kadar her şey o an bulunduğu durumla ilgili bilgi almamızı sağlar. Bu sistemlerin oluşması ise sadece nanonetwork sistemlerin kullanılması ve geliştirilmesi ile mümkündür.

### Sonuç
Nano teknoloji ile oluşturulan cihazların yetersizliği birlikte çalışmaları gerçeğini doğurmuştur. Bu birlikte çalışma gerekliliği ise ancak iletişim halinde olmaları ile mümkündür. Bu iletişimin sağlanması üzerinde çalışmalar yapan nanonetwork teknolojisi, nano makinaların açığını kapatmada büyük bir fırsat sunmaktadır. Bununla birlikte nanonetwork içerisinde çok fazla başka bilim barındırmaktadır. İnsan ve dünya yaşantısında bulunan tüm bilimler nanonetwork özelinde incelenebilir. Bu nedenle, nanonetwork’ün sahip olduğu çalışma alanı oldukça geniştir. 

Gerçekleştirilen proje çalışmasında nanonetwork kavramı derinlemesine analiz edilmiştir. Bu analizlerde nanonetwork teknolojisinin doğuşu ve iletişimi nasıl sağladığı konuları bilimsel olarak açıklanmıştır. Bununla birlikte nanonetwork’ün sahip olduğu geniş çalışma alanları örneklenmiş ve kullanılabilir olduğu durumlar üzerinde durulmuştur.

Kaynaklar
[1]	B. Atakan, Molecular Communications and Nanonetworks, Springer, 2014.

[2]	M. B. Miller ve B. L. Bassler, “Quorum Sensing in Bacteria,” Annu. Rev. Microbiol., 2001.

[3]	B. Atakan, O. B. Akan, ve S. Balasubramaniam, “Body area nanonetworks with molecular communications in nanomedicine,” IEEE Communications Magazine, 2012.

[4]	N. Farsad, H. B. Yilmaz, A. Eckford, C. B. Chae ve W. Guo, “A comprehensive survey of recent
advancements in molecular communication,” IEEE Communications Surveys and Tutorials, 2016.

[5]	Agee, B. G., & Bromberg, M. C. (2007). U.S. Patent No. 7,248,841. Washington, DC: U.S. Patent and Trademark Office.

[6]	Diebold, S., Nishio, K., Nishida, Y., Kim, J. Y., Tsuruda, K., Mukai, T., ... & Nagatsuma, T. (2016). High-speed error-free wireless data transmission using a terahertz resonant tunnelling diode transmitter and receiver. Electronics Letters, 52(24), 1999-2001.

[7]	Akyildiz, I. F., Jornet, J. M., & Pierobon, M. (2011). Nanonetworks: A new frontier in communications. Communications of the ACM, 54(11), 84-89.

[8]	Zheng, G. Y., Jun, D., Zhang, J. S., Liu, S. B., Nie, X. L., Zhu, X. H., ... & Zhang, W. X. (2007). Contrast sensitivity and higher-order aberrations in patients with astigmatism. Chinese medical journal, 120(10), 882-885.

[9]	Coşkun, N. (2013). Eritromisinin Biyodegradasyon Kapasitesinin Anoksik Ve Anaerobik Koşullarda Belirlenmesi (Doctoral dissertation, Fen Bilimleri Enstitüsü).

[10]	Ali, N. A., Aleyadeh, W., & AbuElkhair, M. (2016, September). Internet of nano-things network models and medical applications. In 2016 International Wireless Communications and Mobile Computing Conference (IWCMC) (pp. 211-215). IEEE.

[11]	Nakano, T., Suda, T., Okaie, Y., Moore, M. J., & Vasilakos, A. V. (2014). Molecular communication among biological nanomachines: A layered architecture and research issues. IEEE transactions on nanobioscience, 13(3), 169-197.

[12]	Kuscu, M., & Akan, O. B. (2015). The Internet of molecular things based on FRET. IEEE Internet of Things Journal, 3(1), 4-17.

[13]	Stelzner, M., Dressler, F., & Fischer, S. (2016, September). Function centric networking: an approach for addressing in in-body nano networks. In Proceedings of the 3rd ACM International Conference on Nanoscale Computing and Communication (pp. 1-2).

[14]	Chude-Okonkwo, U. A., Malekian, R., Maharaj, B. T., & Vasilakos, A. V. (2017). Molecular communication and nanonetwork for targeted drug delivery: A survey. IEEE Communications Surveys & Tutorials, 19(4), 3046-3096.

[15]	https://d3i71xaburhd42.cloudfront.net/c8e322aca989f2bcc5f0cc60951f64d07502f4f5/3-Figure1-1.png

[16]	http://www.zamandayolculuk.com/09-4/4electromagnetic-spectrum-sources-of-radiation.jpg
